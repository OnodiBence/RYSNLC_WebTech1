# RYSNLC_WebTech1

# Web technológiák 1 (GEIAL331-B) - Beadandó

Web technológiák I. tárgyra egy általam régebben készített projektet szeretnék bemutatni. A weboldal egy távoli családtag megkeresése miatt készült el, akinek a már meglévő céghez készíthettem el én a webes megjelenést. A megrendelő laikussága miatt teljesen szabadkezet kaptam a technológia, és az eszközök kiválasztását illetően. Korábban saját felhasználásra készítettem már weboldalakat, de ez volt az első olyan, amit az elejétől a végéig saját magam fejlesztettem. A fejlesztés során nagyon sokat tapasztaltam a valódi programozás élményéből. Gyakran ütköztem hibákba, illetve sokszor nem úgy működött a kód amit írtam, mint ahogyan én azt szerettem volna. Ezeket rendre sikerült orvosolni, és nagyjából 1,5-2 hónap alatt a tervezéstől eljutottam a megvalósításig. A fejlesztés mellett az én feladatom volt a dizájn megalkotása is, ami nem okozott nagy fejtörést. Mivel ilyesmivel még nem volt dolgom, ezért internet segítségével próbáltam más, hasonló oldalakról inspirációt nyerni, valamint mivel sokat használok ehhez hasonló “landing page”-eket ezért volt egy alap elképzelésem arról, hogy mit is akarok. Ami biztos volt, hogy az oldal egy html fájlból fog állni, és az oldalon vertikális navigálás lesz. Ehhez a navigáláshoz terveztem egy “navbar” komponenst, ami az oldal tetején helyezkedik el. Ebben a komponensben olyan lista van, aminek az elemei linkek. Ezek a linkek a html kód későbbi részére mutatnak. A főoldal link az csak újra frissíti az oldalt, a szolgáltatások a későbbi nagy címre, a Szolgáltatásokra mutat és így tovább. Ezek mellett a navigációs linkek mellett található két icon gomb, a facebook iconja valamint egy telefon. A facebook tovább dob a cég facebook oldalára, a telefon pedig egyből hívhatóvá teszi a céget a megadott telefonszámon. A linkek bal oldalán pedig megtalálható a cég logója, amit szintén én terveztem. 

A hero section-ben megtalálható két nagy elemcsoport. A bal oldali egy figyelemfelhívó szöveg: “VÁLASSZA VÁLLALKOZÁSUNKAT A KIFOGÁSTALAN TISZTASÁGÉRT. Gyors és szakszerű feladatvégzés. Takarítás a lakosság - és cégek részére”, valamint egy gomb is, amivel visszahívást/ajánlatot lehet kérni emailen keresztül. Ez a funkció a lap alján helyezkedik el. A jobb oldalon a sectionben pedig egy internetről ingyenesen letölthető kép található meg. Ebben a sectionben nincs semmilyen extra funkció csak ez a gomb ami a visszahívást intézi. Itt a cél az egy minimalista megjelenés volt, túlzsúfoltság nélkül.

A következő rész a Szolgáltatások. Ebben a részben a cég által nyújtott lehetőségeket mutatom be lakossági, valamint üzleti részre, mivel a cég mindkét portfóliót képviseli. Ebben a sectionben az extra funkció ami kicsit nehéznek bizonyult az a switch volt. A switch a két portfólió között vált, és aszerint tölti fel tartalommal az alatta levő div elementet. Ezt egy ilyen kód részlettel oldottam meg: script.js 54-71 sor.

Ott látszik, hogy elsőnek elmentem egy változóban a gombokat, majd egy eventListener segítségével ami a clickre hallgat hozzáadok, vagy elveszek classlisteket. Egyrészt a “hidden” class-szal állítom azt, hogy melyik tartalom legyen láthatatlan, másrészt az active class-szal állítom azt, hogy melyiknek legyen olyan a design-ja, hogy látható legyen hogy most az aktív. Ez fejlesztés során meglehetősen nagy gondot okozott, mert nem volt akkor még sok tapasztalatom JavaScript-tel. 

A rólunk szekció egy teljesen statikus rész, egy szöveggel és egy képpel. A képet ugyanonnan töltöttem le ingyen. A szöveget én fogalmaztam, bár ez az összes szövegre igaz. 

A referenciák rész volt az első olyan ahol külsős megoldást alkalmaztam. Ez volt a swiper JS (https://swiperjs.com/). Ehhez igazából teljes mértékben az oldal dokumentációjára hagyatkoztam, valamint YouTube videókból. Meglehetősen könnyen lehetett integrálni az én környezetemre is, semmiféle nehézséget nem okozott. A használathoz csak megkellett adni bizonyos classokat, amit felismert a css + js és azalapján tudta hasznosítani magát. Így a képeket csak a html kódba kellett beletenni, és onnan már működött is a megfelelő classokkal.

A következő szekcióban azoknak a cégeket soroltam fel, amelyek már elégedettek voltak a munkával. Itt fontosnak tartottam olyan valós cégek megmutatását, amifelől biztosítva voltunk hogy tényleg meg voltak elégedve. 

Az utolsó szekció az egy kapcsolatba lépési lehetőséget kínál. Itt egy form illetve adatok találhatóak a cégről. A cég adatai a telefonszám és egy email cím. A formot kitöltve és elküldve EmailJS segítségével érkezik meg a kijelölt email címre. EmailJS-en belül bekellett állítani egy layoutot, hogy milyen email fog “érkezni” nekik amit majd továbbítani kell a megjelölt email címre. Ez a kódrészlet személyes adatokat is tartalmaz, emiatt nincs benne a feltöltésben. De az elv ami alapján működik az az előbb említettem.

Az oldal designjának tervezését figma programmal készítettem amit ingyenesen lehet használni. A design html-be öntését sima css-en kívül Tailwind CSS-t használtam. Ez megkönnyebbítette a fejlesztést mert így a html-be tudtam írni a classokba azt, hogy hogyan szeretném hogy kinézzen az oldal. Ehhez internetről szedtem segítséget, de a tailwind hivatalos oldalán is nagyon jól értelmezhető dokumentáció van.

Az oldalt életre kellett kelteni, hogy el lehessen érni, ehhez a rackhost.hu oldalon vásároltam web tárhelyt, ahova csak felkellett tölteni a fájlokat. Ebben nem volt tapasztalatom és ettől tartottam a legjobban, de mivel magyar volt a szolgáltató, így nem volt gond vele.

Összességében a projektet sikeresnek találom, azóta már volt több ilyenem is, illetve stacket is váltottam. Azóta már tudom, hogy sokkal egyszerűbben is meg lehetett volna oldani, viszont akkor tudás hiányában ez tűnt a legjobbnak. A megrendelő ugyancsak elégedett volt a kapott felülettel, és azóta is használja. Ezalatt a projekt alatt nagyon megszerettem a webfejlesztést, és szerencsére a munkámból kifolyólag is van lehetőségem ennek a kompetenciának a növelésére.
